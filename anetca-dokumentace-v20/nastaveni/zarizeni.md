# ZAŘÍZENÍ

**Platební terminál - **aktivuje možnost platebního terminálu na Vaší provozovně. Následně je nutné mít správně nastavený bankovní terminál.

**Bluetooth tiskárna - **mód pro aktivaci tisku pomocí nastavené Bluetooth tiskárny.

**StarPRINT mód - **aktivuje tiskový režim pro **STAR MICRONICS tiskárny**.

\*pokud vlastníte tiskárnu **STAR MICRONICS**, je nutné aktivovat tento režim pro bezchybný tisk.

![](/assets/NASTAVENI-ZARIZENI2.jpg)

### Návod pro spárování Bluetooth tiskárny:

1. Spárujte Bluetooth tiskárnu s operačním systémem
2. Přejděte do záložky **"NASTAVENÍ-&gt;ZAŘÍZENÍ"**
3. Zaškrtněte pole **"BLUETOOTH TISKÁRNA"**
4. Vyplňte pole **"NÁZEV TISKÁRNY"** a **"PÁROVACÍ KLÍČ"**
5. Uložte.
6. Stiskněte tlačítko **"TEST"**.
7. Na obrazovce by se měla zobrazit správa, že bylo zařízení bluetooth úspěšně spárováno.

\*při párování tiskárny se ujistěte, že máte tiskárnu připojenou k elektrické síti, zapnutou a vložený kotouček s papírem.

**Automaticky tisknout účtenky\(pokud nejsou zvoleny tiskárny, použita je výchozí\) -** pokud máte v systému Windows nastavenou výchozí tiskárnu, stačí zatrhnout toto pole a účtenka bude vytištěna na tuto tiskárnu. Pokud chcete určit jinou tiskárnu, nechte pole zaškrtnuté a vyberte z roletky **"HLAVNÍ TISKÁRNA"**.

**Otevírat pokladní zásuvku při tisku účtenky. \(Bluetooth\) -** pokud máte připojenou pokladní zásuvku, je nutné mít aktivní tuto volbu. Program se poté postará o zaslání impulsu na otevření pokladní zásuvky.

\*každá pokladní zásuvka je jiná, ale všeobecně platí, že je nutné nastavit v ovladačích pro tiskárnu její připojení. Toto je schopna provést většina IT techniků a nastavení takovéto zásuvky je již považováno za placenou službu nastavení.

### Návod pro nastavení USB tiskárny:

1. Přejděte do záložky **"NASTAVENÍ-&gt;ZAŘÍZENÍ"**.
2. Nainstalujte ovladač k tiskárně. \(tiskárna musí být připojena k PC, zapnuta a po nainstalování ovladače přítomna v operačním systému\)
3. Zvolte **"HLAVNÍ TISKÁRNU"** pomocí roletky.
4. Volitelně lze zvolit i **"TISKÁRNU OBJEDNÁVEK"**, která vytiskne pouze objednávkový lístek například do kuchyně, čili obsluha nemusí psát objednávku ručně.
5. Uložte.

### Možnost tisku objednávky na USB tiskárnu při zvolené Bluetooth tiskárně jako hlavní

* standardně lze nastavit Bluetooth tiskárnu pro tisk účtenek a zároveň USB tiskárnu pro tisk do kuchyně

\*Tisk na objednávku vyvoláte v sekci **"PRODEJ-&gt;TISK-&gt;TISKÁRNA OBJEDNÁVKY"**

## Váha - port váhy, táry, nastavení

**PORT VÁHY -** pokud máte připojenou VÁHU, je nutné nastavit i port, pod kterým figuruje v operačním systému. Ten naleznete v OVLÁDACÍCH PANELECH Vašeho počítače a sekci SYSTÉM.

\*podrobnější popis naleznete v sekci **"PERIFERIE-&gt;VÁHA-&gt;INSTALACE"**.

#### Předvolení TÁRY

Tára je hmotnost obalu \(misky, kelímku, atp.\). Do tabulky zapište Název, Hodnota\(kg\) a stiskněte "ENTER" pro potvrzení.

* Položku lze též skrýt ze seznamu, takže se nezobrazuje následně v sekci **"PRODEJ-tlačítko Táry"**.

* Pro smazání předvolené Táry je nutné označit předvolenou Táru a stisknout tlačítko "Delete", případně lze přepsat již nepoužívanou.

![](/assets/NASTAVENI-ZARIZENI-TARY.jpg)

#### **Nastavení dílku váhy**

K nastavení jsou dvě základní možnosti "dílek" a "povolení tárování pomocí váhy".

* **Dílek -** tento údaj se nachází vždy na konkrétní váze. Jedná se o nejmenší možnou vážitelnou hmotnost v gramech. Dílek má každá váha specificky jiný a je uveden na štítku či předním panelu váhy.

**Dílek na námi prodávaných váhách:**

Mettler Toledo ARIVA S - hodnota pro dílek 1

Mettler Toledo bRITE ADVANCE - hodnota pro dílek 2

![](/assets/NASTAVENI-ZARIZENI-NASTAVENI-DILEK2.jpg)

* **Povolit předvolené tárování váhy** - pomocí této funkce lze tárovat přímo v Anetce ze záložky PRODEJ-&gt;tlačítko Táry. Stačí vybrat z vytvořeného seznamu v sekci NASTAVENÍ-ZAŘÍZENÍ-Táry. Vážení následně probíhá s odečtenou váhou Táry, čili v čisté váze "netto".

\*Tárování pomocí váhy je nutné nechat odblokovat technikem METTLER TOLEDO vzhledem k rozhodnutí ČMI.

![](/assets/NASTAVENI-ZARIZENI-NASTAVENI VAHY.jpg)

### **Vysvětlení jednotlivých pojmů:**

**Platební terminál - **zaškrtnutím aktivujete modul platebního terminálu. Tento modul je instalován odborným personálem banky\(ČSOB\).

\*Pro nezávaznou nabídku platebního terminálu nás kontaktujte na email obchod@arrowsys.cz

**Bluetooth tiskárna -** aktivace modulu pro podporu Bluetooth tiskárny. Po zaškrtnutí této volby je nutné nastavit název tiskárny a párovací klíč popisovaný níže.

**StarPRINT mód -** tiskový režim speciálně pro tiskárny Star Micronics. Zašrtněte pouze pokud vlastníte tiskárnu Star Micronics.

**Název tiskárny - **zde vyplňte název BT tiskárny z OS Windows.

**Párovací klíč -** vyplňte párovací klíč BT tiskárny. Nejčastěji **"0000, 1234 nebo 123456"**

\*následně je nutné stisknout tlačítko **"ULOŽIT"**, aby se nastavení uložilo a bylo možné stisknout tlačítko **"TEST"**.

**Automaticky tisknout účtenky -** při zaškrtnutém režimu se účtenka automaticky po zaslání do EET vytiskne ze zvolené tiskárny. Pokud není pole aktivní je nutno při zaslání účtenky do EET vytisknout účtenku manuálně.

**Otvírat pokladní zásuvku při tisku účtenky -** funkce pro otevření pokladní zásuvky po vytištění účtenky

**Hlavní tiskárna -** výběr tiskárny pro tisk účtenek. Pomocí křížku v červeném poli lze tiskárnu manuálně odstranit.

**Tiskárna objednávek -** výběr tiskárny pro tisk objenávek \(nejčastěji tisk do kuchyně\). Pomocí křížku v červeném poli lze tiskárnu manuálně odstranit.

-tisk objednávky provedete v sekci **"PRODEJ-&gt;TISK-&gt;TISK OBJEDNÁVKY"**.

**PORT VÁHY -** pokud máte připojenou VÁHU, je nutné nastavit i port, pod kterým figuruje v operačním systému. Ten naleznete v OVLÁDACÍCH PANELECH Vašeho počítače a sekci SYSTÉM.

* **Táry - **nastavení táry pro záložku PRODEJ-&gt;tlačítko táry
* **Nastavení -** nastavení dílku váhy. Dílek váhy naleznete fyzicky přímo na váze.

**PORT ZD -** pokud vlastníte zákaznický display, musí být nastaven i port, na kterém je připojen. Tento port naleznete v OVLÁDACÍCH PANELECH Vašeho počítače a sekci SYSTÉM.

* **Nastavení **- slouží k nastavení zobrazeného textu na zákaznickém displayi.

* **Nastavení zákaznického displaye - **zde vyplňte text při neaktivitě zákaznického displaye a uložte. Doba neaktivity lze měnit případnou utilitou na cd přiloženém k zákaznickému displayi.

\*utilita je program, který dokáže zařízení a jeho parametry nastavit z pohodlí počítače.

**Port fiskální pokladny -** nastavení portu fiskální pokladny. Port naleznete v OS Windows/ovládací panely.

